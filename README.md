Webová aplikace ve 100 řádcích
==============================
Soutěž pro programátory webových aplikací s ArcGIS API for JavaScript

Zapojte se do soutěže a vytvořte webovou mapovou aplikaci pomocí ArcGIS API for JavaScript. Jedinou podmínkou je, že délka jejího kódu nesmí přesáhnout 100 řádků.

Výherce soutěže bude oficiálně vyhlášen na Konferenci GIS Esri v ČR 2014.

###Důležité termíny

Své aplikace zašlete nejpozději do **19. 9. 2014**.

Výherce bude informován do **30. 9. 2014**.

Slavnostní vyhlášení proběhne ve středu **21. 10. 2014** na Konferenci GIS Esri v ČR.

###Jak se zúčastnit

- Vytvořte si odštěpenou větev tohoto projektu (fork & clone), do níž budete moci zapisovat (https://help.github.com/articles/fork-a-repo).
- Přidejte do odštěpeného projektu adresář s vaší aplikací.
- Až svou práci odešlete do své odštěpené větve, zažádejte správce tohoto projektu o natažení vaší hlavní (master) větve (https://help.github.com/articles/creating-a-pull-request).

__Poznámka:__
_Předtím, než požádáte správce tohoto projektu o natažení vaší větve, aktualizujte vaší větev z hlavní (master) větve tohoto projektu (https://help.github.com/articles/syncing-a-fork)._

###Pravidla

- Maximální délka kódu v jazyku JavaScript je 100 řádků, maximálně 100 znaků na řádek.
- Musí být využito [ArcGIS API for JavaScript](https://developers.arcgis.com/javascript/).
- Aplikační kód musí být uložen v jediném .js souboru.
- Každý projekt aplikace musí obsahovat soubor index.html.
- Všechny soubory aplikace (html, css, js) musí být uloženy v adresáři dané aplikace v rámci tohoto projektu. Např. pokud je adresář aplikace „app“, soubory aplikace budou uloženy následovně: 100-lines-or-less-js/app/index.html, 100-lines-or-less-js/app/js/app.js, …
- Aplikace musí být funkční, přenositelná, nasaditelná a dostupná z jakéhokoli veřejného webového adresáře.
- Aplikace musí být volně distribuovatelná prostřednictvím licence MIT, nebo Apache 2.0.
- Je možné použít i jiné JavaScript knihovny než ArcGIS API for JavaScript. Tyto knihovny se nepočítají do stořádkového limitu. Je však možné využít pouze stávající knihovny, které byly publikovány a veřejně dostupné nejpozději k 1. 6. 2014.

###Data
V aplikaci můžete využít jakákoliv veřejně dostupná data, ať už formou služeb ArcGIS for Server, nebo ArcGIS Online, kterým ArcGIS API for JavaScript dobře rozumí, nebo v jiných formátech.

Příklad zdrojů dat v ČR:
- ČÚZK
    - http://geoportal.cuzk.cz
    - http://ags.cuzk.cz/ArcGIS/rest/services
- CENIA
    - http://geoportal.gov.cz/web/guest/wms
    - http://geoportal.gov.cz/arcgis/rest/services
- Hlavní město Praha
    - http://www.geoportalpraha.cz/cs/clanek/22/mapove-sluzby
    - http://mpp.praha.eu/arcgis/rest/services
- KRNAP
    - http://gis.krnap.cz
    - http://gis.krnap.cz/ArcGIS/rest/services/public
- ČGS
    - http://www.geology.cz/extranet/mapy/mapy-online/wms
    - http://ags1.geology.cz/ArcGIS/rest/services
- ŘSD
    - http://www.rsd.cz/mapy/wms-sluzby
    - http://geoportal.jsdi.cz/arcgis/rest/services

Pokud máte vlastní souborová data a nemáte k dispozici ArcGIS for Server, pomocí kterého byste data publikovali, můžete si zdarma pořídit účet pro vývojáře na ArcGIS Online a data hostovat v cloudu. Stačí se pouze [zaregistrovat](https://developers.arcgis.com/en/sign-up/). Registrací získáte prostor v cloudu ArcGIS Online a 50 kreditů, které budou na hostování dat bohatě stačit.

###Ocenění vítěze
Vítěz soutěže bude vyhlášen v průběhu zahajovací sekce Konference GIS Esri v ČR, kde z rukou ředitele společnosti ARCDATA PRAHA obdrží plaketu a bude mít prostor pro krátké představení své aplikace.

###Hodnotící kritéria
- Efektivní využití ArcGIS API for JavaScript
- Vzhled a přívětivost uživatelského rozhraní
- Styl kódování
- Responzivní design

###Zdroje
Vzorová šablona aplikace: https://github.com/arcdata/100-lines-or-less-js/tree/master/app-template.
Výsledky soutěže 100-lines-or-less-js, kterou tento rok pořádala Esri na své konferenci pro vývojáře: https://github.com/Esri/100-lines-or-less-js.
